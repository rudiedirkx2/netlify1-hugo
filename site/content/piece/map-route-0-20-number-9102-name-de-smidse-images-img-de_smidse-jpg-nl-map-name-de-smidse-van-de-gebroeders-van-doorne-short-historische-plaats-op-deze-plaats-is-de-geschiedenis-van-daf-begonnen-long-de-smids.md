---
route: 0-20
number: "9102"
name: De Smidse
images: img/de_smidse.jpg
sounds: img/daf_museum_smidse2.jpg
nl:
  name: de Smidse van de gebroeders van Doorne
  short: "Historische plaats: op deze plaats is de geschiedenis van DAF begonnen"
  long: >-
    De Smidse is ingericht met tal van authentieke gereedschappen, die deels
    door Hub van Doorne zelf zijn gemaakt en gebruikt. 


    In een nis is de smidshamer te zien die hij gekregen heeft op zijn 10e verjaardag, evenals zijn eerste smeedstuk, een zogenaamde laarzentrekker. 

    De vader van Hub en hij zelf hebben het aambeeld gebruikt dat in de smidse staat.


    In de begintijd is de smidse ook gebruikt voor constructiewerk, onder andere de trappen en galerijen van de gashouder van de gemeente Eindhoven die gebruikt werd voor de opslag van het gas dat via pijpleidingen aangevoerd werd van de Limburgse cokesfabrieken.

    Bij deze opdracht werd ook de boormachine gebruikt die hier staat opgesteld. Drie tot vier mensen waren in de weer als er geboord moest worden. (verwijzen naar de primitieve boren die toen gebruikt werden).


    Ontwikkelingen in de lastechniek maakten het mogelijk de klinkverbindingen te vervangen door lasverbindingen waardoor het eigen gewicht van de staalconstructies met 20 tot 25% daalde.


    Na een jaar werkten er 50 mensen in het bedrijf. Een deel van hen moest de montagewerkzaamheden buiten verrichten wegens ruimtegebrek. Om ruimte te besparen werden machines op rails geplaatst zodat er binnen aan grote constructies, zoals aanhangwagens en opleggers, gewerkt kon worden.


    Er staat ook een buigbank die Hub van Doorne gemaakt heeft bij Mandigers en die gebruikt werd om fietsenrekken te maken. Zoals gebruikelijk in die tijd vond de aandrijving plaats door middel van een centrale as (drijfwerk) die met leren riemen de machines aandreef. Deze as was uit veiligheidsoverwegingen hoog onder het dak, of tegen een muur gemonteerd.

    De riemen waren door een soort kramverbinding aan elkaar bevestigd. In een dergelijke werkplaats hoorde je de kramverbindingen over de loopwielen lopen. Dit zorgde voor een klikkend geluid dat oudere bezoekers zich misschien nog wel herinneren.

    In 1930 heeft het bedrijf ongeveer 100 mensen in dienst en is de werkplaats te klein geworden. De Van Doorneâ€™s besluiten een bedrijf aan de Burghstraat te kopen.


    Wijs ook even op het briefje dat geschreven is door de directie van de naburige Picusfabrieken. De directie van dit bedrijf vond het niet gepast dat de mensen van DAF tijdens de winterse dagen het personeel, met name de dames van kantoor en de meisjes uit de fabriek, inwreven met sneeuw.
---
