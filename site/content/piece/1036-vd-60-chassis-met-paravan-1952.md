---
route: 1-12
number: "1036"
title: VD 60 - Chassis met paravan - 1952
images:
  - img/mus._nr._1036.png
nl:
  name: Zevenstreperchassis met motor, zonder cabine uit 1952 (VD60 )
  short: >-
    In 1949 begonnen de gebroeders van Doorne met het bouwen van vrachtwagens. 


    De eerste vrachtwagens hadden nog geen cabine en het chassis werd op deze manier getransporteerd naar de carrosseriebouwers. De stoel moest terugkomen en had een statiegeld van 125 gulden; nu ongeveer 55 euro.

    Deze wagens werden ook aangeduid als 'zevenstrepers', een verwijzing naar de radiatorgrille die bestond uit zeven verchroomde 'strepen'.
  long: >-
    Deze VD60P had gebruikt kunnen worden met een F5 aanhangwagen, zoals die
    elders in het Museum staat. 

    Als kort trekkerchassis kon hij gecombineerd worden met een DAF oplegger, bijvoorbeeld de HD10 schommelasoplegger, waarvan ook een voorbeeld aanwezig is in de vorm van de DAF losser.

    DAF verkeerde tot 1975 in de unieke positie complete combinaties aan te kunnen bieden. Indien gewenst zelfs compleet met opbouw.


    Deze wagen had het veiligheidsstuur dat opgebouwd was uit vier bundels van spaken die bij een aanrijding wegbogen zodat de chauffeur er niet door gewond kon raken.

    Hub van Doorne gaf opdracht deze stuurwielen te monteren na een dodelijk ongeval.


    De wagen werd in zeer slechte staat teruggevonden bij een sloper. De cabine was niet meer te gebruiken en werd verwijderd. Met behulp van onderdelen van een donorchassis werd de auto weer in orde gemaakt. Hij is waarschijnlijk van de band gekomen zoals hij hier staat opgesteld voordat hij naar een carrosseriebedrijf ging dat er een cabine op plaatste.


    Het chassis is gelast en is daardoor 20% lichter dan een geklonken constructie. Bovendien was lassen minder arbeidsintensief dan klinken omdat er dan geen gaten voorgeboord moesten worden.
---
